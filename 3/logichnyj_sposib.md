#Логічний спосіб
<p>Із мовним дуже тісно пов&rsquo;язаний <strong>логічний спосіб </strong>тлумачення. </p>
<p>Даний спосіб тлумачення передбачає &ldquo;переклад&rdquo; правових норм із юридичної на звичайну мову. Потреба в такому &ldquo;перекладі&rdquo; зумовлена обмеженими можливостями законодавця щодо повного формулювання тих чи інших положень законодавства.</p>
<p>Наприклад, відповідно до ст. 129 КК України: &ldquo;Погроза вбивством, якщо були реальні підстави побоюватися здійснення цієї погрози &ndash; карається&hellip;&rdquo;. У цьому випадку, звичайно, слід розуміти, що караються не самі по собі дії особи, а особа, які ці дії вчиняє.</p>
<p><u>Варто розглянути такі два прийоми логічного способу тлумачення:</u></p>
<p><i>1) Висновок за аналогією.</i></p>
<p>Приміром, особа, яка бажає звільнитися з місця роботи, повинна попередити про це роботодавця за 2 тижні (14 днів). У той же час, Кодекс законів про працю встановлює винятки - низка випадків, коли це правило не діятиме. Серед них &ndash; вагітність, зміна місця проживання і т.д. При цьому, в самому Кодексі вказується, що і в інших випадках, особа може не попереджати про таке звільнення за 2 тижні (14 днів), тобто вимагати звільнити її раніше. Отже, в аналогічних ситуаціях (подібних за своїми наслідками - тобто неможливість допрацювати 2 тижні) також діятиме ця норма, хоча вона безпосередньо в Кодексі і не встановлена.</p>
<p><i>2) Доведення до абсурду.</i></p>
<p>Цей прийом доцільно одразу демонструвати на прикладі: у статті 307 ЦК України, передбачено, що для зйомки особи на фото- відео- кіно- плівку необхідно отримати її згоду. Однак ця згода припускається, якщо особа перебуває на вулиці. Тепер спробуємо довести цю ситуацію до абсурду. Саме по собі слово &laquo;вулиця&raquo; може тлумачитися таким чином, що зйомка особи на фото-, відео-, кіно- плівку на проспекті, чи на площі (тобто, буквально, не на вулиці) забороняється без згоди особи. Насправді це не так. У контексті наведеної статті, слово &ldquo;вулиця&rdquo; означає безпосередньо відкритий простір.</p>
