#Державне правління
<p><strong>Форма державного правління</strong> &ndash; це спосіб організації вищих органів державної влади та характер взаємовідносин між ними. Традиційно виділяють <strong>дві форми державного правління: <em>монархія</em> та <em>республіка</em>. </strong>Різниця між цими двома формами полягає у характеристиці інституту глави держави. </p>
<p>У <em>монархіях</em> &nbsp;- главою держави є монарх, в <em>республіках</em> &ndash; президент. Відмінності у статусі:</p>
<p>- влада монарха має спадковий характер (передається від батька до сина), президент &ndash; обирається населенням всієї держави на виборах;</p>
<p>- монарх не несе юридичну відповідальність за свою діяльність (він править, як правило, пожиттєво; президент обирається на 4-5 років і не може перебувати при владі більше 8-10 років (за умови його переобрання);</p>
<p>- повноваження монарха можуть бути припинені достроково у випадку відречення його від влади (престол, трону), а повноваження президента - достроково припиняються шляхом імпічменту (особливої процедури притягнення вищих посадових осіб до відповідальності за вчинення злочину).</p>
<p>За загальним правилом <em>республіка</em> є більш демократичною у порівнянні з <em>монархією</em>, оскільки передбачає право народу безпосередньо обирати глави держави. </p>
<p>Втім, є винятки із загального правила: багато демократичних країн Європи зберігають монархічну форму правління (Великобританія, Бельгія, Нідерланди, Данія, Швеція, Норвегія, Люксембург, Іспанія, Монако, Андорра). Водночас республіку Росію не слід розглядати як демократичну. </p>
<p>Однією з причин збереження монархічної форми правління у європейських країнах є уособлення монархом стабільності та впевненості у завтрашньому дні (наприклад, у Великобританії Єлизавета ІІ є символом нації, вона перебуває на престолі вже більше 50-ти років, переживши разом з британцями періоди криз та стрімкого розвитку). Інший аспект: європейські монархи є державними діячами, а не політиками. &laquo;Політик думає про наступні вибори, а державний діяч про наступне покоління&raquo; - говорив Джеймс Фріман Кларк. Третій чинник: принципова відмінність від монархій періоду феодалізму. Фактично, всі європейські монархії функціонують сьогодні за &laquo;правилом англійської королеви&raquo;: монарх царює, але не править. Функції цих монархів зведені здебільшого до церемоніальних, а їх вплив на політичне життя - обмежений характер. Повноваження монарха щодо формування уряду, дострокового припинення повноважень парламенту та підписання закону є лише формальністю, яку монарх зобов&rsquo;язаний вчинити не маючи можливості обирати. Щодо право вето, то воно не використовувалось англійською королевою декілька сотень років. Втім, у критичні періоди історії монарх консолідує все суспільство.</p>
<p>На противагу європейській моделі монархій <em>(обмежена монархія)</em> у країнах типу Саудівської Аравії та Катару існують <em>абсолютні монархії.</em> В них вся повнота влади зосереджується в руках однієї особи. Монарх повністю контролює законодавчий орган (рішення, якого є обов&rsquo;язковими), перетворюючи його на дорадчий, він сам призначає главу уряду та весь його склад без погодження з парламентом, також він очолює судову гілку влади.</p>
<p>Більшість сучасних держав є <em>республіками</em>. Виділяють три види республік: <em>президентську</em>, <em>парламентарну (парламентську)</em> та <em>змішану.</em></p>
<p>Класичним прикладом <em>президентської республіки</em> є США. В президентській республіці президент сам очолює уряд та формує його склад. Верхня палата парламенту здебільшого формально затверджує кандидатури до складу уряду, не маючи права в наступному звільняти урядовців. Тому, вся виконавча влада зосереджена в руках <em>президента</em>. Законодавча влада належить парламенту &ndash; <em>Конгресу</em>, який поділяється на <u>Палату представників (нижня палата)</u> та С<u>енат (верхня палата)</u>. Президент позбавлений права розпускати парламент, відтак не може шантажувати його. Разом з тим, вплив президента на парламент здійснюється через можливість застосування ним права вето (права блокування) щодо законів. Проте, вето президента може бути подолане 2/3 кожної з палат парламенту. Формування <em>Верховного Суду США</em> (який очолює судову гілку влади) здійснюється спільно президентом і Сенатом, що з урахуванням обмежень щодо звільнення суддів та безстрокового характеру їхньої діяльності забезпечує незалежність судової системи США. Не зважаючи на те, що кожна гілка влади є незалежною, саме президент має найбільший вплив в американській системі управління.</p>
<p>Щодо європейських держав (наприклад, Німеччина та Італія) &ndash; їм характерна <em>парламентарна модель</em>, яка передбачає перевагу <em>парламенту </em>над іншими органами влади. Це пов&rsquo;язано з побоюваннями європейців, що президентська республіка за певних умов може призводити до узурпації влади однією особою (в основі таких побоювань історичний досвід першої половини ХХ століття). Невипадково &nbsp;латиноамериканські республіки, які запозичили американську модель, часто перетворюються на авторитарні держави.</p>
<p>Парламентська республіка передбачає, що саме парламент призначає главу виконавчої влади (<em>прем&rsquo;єр-міністра</em>) та формує <em>уряд</em>. Відставка прем&rsquo;єр-міністра призводить до відставки уряду. Неможливість сформувати новий уряд призводить до проведення позачергових виборів. Влада президента в парламентській республіці похідна, а його статус подібний до статусу європейських &nbsp;монархів. Більше того, в парламентарних республіках президент обирається самим парламентом, що підкреслює його другорядну роль в державному правлінні. Відомий приклад: всі ми знаємо хто є канцлером (прем&rsquo;єр-міністром) Німеччини - Ангела Меркель, проте мало хто знає як звати президента Німеччини (Франк-Вальтер Штарнмайєр, обраний на посаду в 2017 році). </p>
<p><em>Змішана </em>республіка поєднує ознаки обох моделей: у президентської республіки запозичено <u>позапарламентський спосіб виборів президента</u>, у парламентської &ndash; <u>наявність посади прем&rsquo;єр-міністра, який очолює уряд та право парламенту відправляти уряд у відставку</u>. Змішаною республікою є Франція, Польща, Австрія, Україна. Відмінність від інших республік полягає у праві президента розпускати парламент, а також те, що формування уряду і призначення прем&rsquo;єр-міністра має узгоджуватися між президентом і парламентом. Повноваження уряду можуть бути припинені і президентом. </p>
<p>У змішаній республіці є дві ключові фігури: <em>президент</em> і <em>прем&rsquo;єр-міністр</em>. Це часто стає її недоліком, бо вони починають конкурувати між собою, утворюючи два центри впливу. </p>
<p>Умовно, змішані республіку поділяють на президентсько-парламентські та &nbsp;парламентсько-президентські (в першій - більший вплив має президент, в другій - парламент).</p>
<p>Ідеальних форм правління не буває, а їх ефективність залежить від історичних традицій, політичної культури та конкретного історичного періоду розвитку держави. Тому бездумне копіювання досвіду одних країн іншими, як засвідчила історія, хорошого результатів не дає. &nbsp;&nbsp;&nbsp;&nbsp;</p>
