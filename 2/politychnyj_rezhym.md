#Політичний режим
<p><strong>Форма політичного режиму &ndash; </strong>сукупність способів, засобів та методів здійснення політичної влади, яка відображає характер взаємовідносин людини і держави. </p>
<p>Політичні режими поділяються на <em>демократичні</em> та <em>недемократичні</em>.</p>
<p>Для <em>демократичних</em> політичних режимів характерними є багатопартійність, можливість громадян шляхом виборів впливати на прийняття політичних рішень, контроль за діяльністю держави через інститути громадянського суспільства. Рішення в демократичному суспільстві приймаються на основі думки більшості, але з прагненням урахувати думку меншості. Водночас, </p>
<p>Демократія, однак, є неоднозначним явищем. Наприклад, Вінстон Черчилль досить суперечливо висловлювався про неї: &laquo;Кращий аргумент проти демократії &ndash; п&rsquo;ятихвилинна бесіда з середньостатистичним виборцем&raquo; і &laquo;Демократія &ndash; найгірша форма правління, за винятком усіх інших&raquo;. </p>
<p>Річ у тім, що <strong>демократія є ефективною лише за двох умов: високий рівень освіченості та високий матеріальний рівень життя населення. </strong>За інших обставин її переваги нівелюються. Так, в першій половині ХІХ століття, на африканському континенті за підтримки США і за прикладом форми держави в США було створено державу Ліберія. Однак, через низький рівень освіченості населення Ліберії позитивні риси демократії не стали поштовхом у розвитку цієї держави. Сьогодні Ліберія одна з найменш розвинутих держав світу з постійними громадянськими війнами та економічною кризою. </p>
<p><strong>В умовах низького рівня освіченості та в складних політичних умовах, демократія приводить до влади популістів, які обіцяють швидке вирішення складних проблем. </strong>Зрозуміло, що пропоновані популістами рішення є неефективними й призводять до поглиблення економічної кризи. Як наслідок, на чергових виборах популісти знову отримують перемогу. Також, демократія є беззахисною проти диктаторів, які часто приходять до влади використовуючи її ж вади. Достатньо нагадати, що Адольф Гітлер прийшов до влади демократичним шляхом, опираючись на інститут виборів, використавши тотальне розчарування населення політиками та таке ж тотальне зубожіння Німеччини 30-х років ХХ століття. </p>
<p>Разом з тим, сьогодні <strong>ефективність демократії складно заперечити: абсолютна більшість економічно розвинутих країн є демократичними. </strong>Причини прості: демократія сприяє свободі &nbsp;думки, а значить і свободі підприємницької діяльності, що створює умови вільного ринку.</p>
<p><strong>На противагу <em>демократичним</em> політичним режимам існують <em>недемократичні</em>, які поділяються на <em>авторитарні</em> та <em>тоталітарні.</em></strong></p>
<p>Сутність <em>авторитарних режимів</em> полягає в тому, що формально зберігаються демократичні інститути (вибори, багатопартійність, незалежні ЗМІ), однак, фактично влада зосереджена в руках однієї або невеликої кількості осіб, а наявність опозиційних політичних партій та ЗМІ використовується лише як аргумент для позиціонування держави на міжнародній арені як демократичної. Наприклад, в Росії на останніх виборах приймали участь опозиційні політичні партії, існують окремі незалежні ЗМІ (радіостанція &laquo;Ехо Москви&raquo;, телеканал &laquo;Дождь&raquo;), проте реально вони їх вплив на політичне життя мізерний. </p>
<p>Сутність <em>тоталітарних режимів</em> полягає<em> у </em>визнанні єдинодозволеної доктрини, існуванні фігури &ldquo;вождя&rdquo;, забороні будь-яких політичних партій (крім правлячої), відсутності незалежних ЗМІ та тотальному контролю держави за всіма сферами суспільного і приватного життя людини.</p>
<p>Тоталітарні держави почали виникати в 20-их &ndash; 30-их роках ХХ століття і пов&rsquo;язано це з появою та стрімким розвитком нових технологій (телебачення, радіо, кіно, друковані ЗМІ), які дозволяли цілодобово здійснювати вплив на людину. В сучасному світі, в умовах глобалізації, зробити це значно складніше. Тому сьогодні єдиною тоталітарною державою залишається КНДР (Корейська Народно-Демократична Республіка або Північна Корея). В той час, як у ХХ столітті тоталітарні режими певний час були при владі у таких державах: Радянський Союз, Німеччина, Італія, Іспанія, Югославія та інші.</p>
<p><strong><em>Важливо відмітити, що обмеження доступу до інформації може стати передумовою встановлення авторитарного, а в подальшому &ndash; і тоталітарного режиму.</em></strong></p>
<p>Політичний режим держави відображає рівень розвитку всього суспільства та його інститутів. Історія ХХ століття засвідчила, що <strong>за інших рівних умов демократичні режими впевнено виграють у недемократичних: </strong>достатньо порівняти рівень розвитку Північної і Південної Кореї, колишні західну (ФРН) та східну (НДР) Німеччини.</p>