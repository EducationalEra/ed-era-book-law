# Тоталітарний політичний режим

Термін «тоталітаризм» походить від середньовічного латинського слова «totalis», що
означає «цілий», «повний», «загальний». Тоталітарний політичний режим передбачає
повний контроль держави за всіма сферами життя суспільства. У державах із тоталітарним
режимом часто основним методом впливу на людину є насильство.       
Тоталітарний режим походить від стародавньої диктатури – режиму правління однієї
особи, влада якої була необмеженою та некотрольованою. Типовим прикладом диктатури
був режим у Стародавньому Римі, коли імператор міг змінювати закони, скликати та
розпускати органи влади в своїх інтересах, і був непідвладним народу та праву.   
<div class="space">
<div class="center">
<img src="2/тот.jpg" width="400px" class="center"/>
<p><i></i></p>

Тоталітаризм є сучасним типом диктатури, в якій особливу роль грає ідеологія. Термін
«тоталітаризм» вперше ввів італійський диктатор Беніто Муссоліні, який хотів
перетворити Італію на сильну державу, а тому використовував силові методи. Спочатку
термін «тоталітарний» використовувався лише щодо фашистської Італії, проте з 1929 року
так почали називати політичний режим Радянського Союзу. 
Тоталітаризм – це особлива ідеологія, що виникла як спосіб урегулювання відносини між
групами людей із протилежними інтересами. У багатьох випадках тоталітарні держави
формувались під впливом надзвичайних обставин: політичної, соціальної, економічної
кризи. Це пов’язано із тим фактом, що вони пропагували швидку побудову сильної
держави, швидке вирішення суспільних проблем та ефективні реформи.  
<hr>
Основними ознаками тоталітарного політичного режиму є: 
<li>централізоване керівництво державними справами;</li>
<li>культ лідера держави (його обожнювання);</li>
<li>контроль над кожною особою;</li>
<li>наявність однієї правлячої партії (заборона навіть «формальної» опозиції);</li>
<li>наявність центральної, офіційної ідеології, її примусове наслідування;</li>
<li>планова або воєнна економіка;</li>
<li>жорстка цензура, держава контролює усі засоби масової інформації;</li>
<li>насильство як спосіб впливу на особу;</li>
<li>органи держави діють поза законом;</li>
<li>масовий терор та репресії;</li>
<li>проголошення влади легітимною.</li>  
Класичними прикладами тоталітарних держав були гітлерівська Німеччина, СРСР за часів
Сталіна, режим Талібану в Афганістані та Китай за часів Мао Цзедуна.   
При цьому можна виділити дві найпоширеніші форми тоталітарних режимів:
фашистський та комуністичний. Комуністичні режими були більш жорсткими, адже вони
частіше використовували репресії та повністю знищували приватну власність.

