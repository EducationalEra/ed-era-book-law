#Перше покоління
<p><strong>Перше покоління прав (громадянські та політичні права)</strong> формується за часів буржуазних революцій в Європі і становлення США як незалежної держави (ХVII-XIX століття). &nbsp;</p>
<p><strong>Головна ідея першого покоління прав людини</strong> &ndash; це забезпечення формальної рівності всіх, коли кожен громадянин чи підданий користувався б однаковими правами, незалежно від того, наскільки шляхетна кров тече в його чи її жилах, а також &ndash; убезпечення людини від державного свавілля.</p>
<p>Феодальний устрій, що передує буржуазним революціям, був побудований на нерівності. Феодальні суспільства були вертикальними: дворяни, священики, жителі міст, селяни &ndash; мали свій власний правовий статус, зумовлений належністю до певного стану, свої привілеї і обов&rsquo;язки, свій окремий суд і закони чи звичаї, за якими вони судились. Держава в ранній Новий час, а це розквіт абсолютизму в Європі, домінувала над суспільством і людиною та відчувала себе вправі втручатися в життя людей в будь-які мірі і будь-яким способом. А вплив людей на державу був обмеженим.</p>
<p>Ідея формальної рівності виражалася в визнанні рівних прав за всіма людьми, а також у рівності всіх перед законом і судом. Зрозуміло, що насправді йшлося про рівність чоловіків, або багатих чоловіків, або білих багатих чоловіків, і звичайно громадян. Для прикладу, перший президент США Джордж Вашингтон був обраний на загальних виборах, у яких взяли участь лише декілька відсотків населення, що відповідали всім вимогам тогочасного виборчого законодавства, а жінки, раби, бідні чоловіки залишились осторонь цього процесу. Проте, саме тоді відбулось скасування дворянських привілеїв і різних законів для різних верств населення, що стало першим кроком на шляху до рівних права для всіх незалежно від статі, кольору шкіри, раси, сексуальної орієнтації чи релігії.</p>
<p>Захист людини від держави гарантувався правом на <strong>особисту недоторканість, забороною тортур, свободою слова, свободою релігії, свободою зібрань, правом на справедливий суд, правом на участь в управлінні державою. Ці права називаються громадянськими і політичними </strong><em>(базовий документ ООН в сфері прав першого покоління &ndash; Міжнародний пакт про громадянські та політичні права 1966 р.) </em>Вони утворювали своєрідний юридичний кокон навколо людини &ndash; сфери людського життя, в які держава не могла втрутитися або принаймні її втручання було суттєво ускладнено. Це, насправді, була революція, бо до цього, наприклад, релігія завжди була державною справою. І сьогодні в титулі королеви Єлизавети ІІ <em>(Її Величність Єлизавета ІІ, Божою Милістю Великої Британії, Ірландії і Британських Заморських Домініонів Королева, <u>Захисниця Віри)</u></em> зберігається словосполучення <u>&laquo;Захисниця віри&raquo;</u>, тобто певної &laquo;правильної&raquo; релігії &ndash; у випадку Британії англіканства &ndash; як відлуння класичної функції монарха. Натомість релігійна свобода давала можливість людині самій обирати свою віру і не зазнавати утисків в зв&rsquo;язку з цим вибором.</p>
<p>Крім того, права першого покоління мали запроваджували або посилювали вплив людини на державу. Якщо ти маєш право голосу, якщо ЗМІ можуть повідомляти всім, що відбувається в державі, якщо ти можеш подати звернення до державних органів, яке мусить бути розглянуте, то це змушує державу та чиновників проводити політику, що враховує думку населення, а не лише власні примхи і побажання. Після прав людини держава &ndash; це вже &laquo;я&raquo;, як нібито казав Людовик ХІV, це &laquo;ми&raquo;, тобто народ &nbsp;в цілому.</p>
<p>При цьому, безумовно, політичні права вимагають достатньо відповідального суспільства і людей, які сприймають участь у державному житті на рівні виборів, мітингів, обізнаності з того відбувається, як власний громадянський обов&rsquo;язок. Для прикладу, обов&rsquo;язкова участь у виборах (як наприклад, в Італії: якщо ви не з&rsquo;явились на виборчу дільницю без поважної причини вас оштрафують) &ndash; не найкраща ідея, бо, насправді, ефект від таких заходів не є очевидним. Зокрема, неочевидно, що примусова участь у виборах покращуватиме якість ухвалених рішень. Але, немає сумнівів, що популізм, політична корупція, голосування &laquo;за гречку&raquo; простіше приживаються там, де люди не ставляться до виборів та політичного життя байдуже, і не переконані, що вибори становлять їх власну зону відповідальності за себе і за країну.</p>