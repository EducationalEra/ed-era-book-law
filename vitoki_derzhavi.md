# Витоки держави

  <div class="space"> 
Держава існувала не завжди, адже це тільки форма організації суспільства. До цього люди жили в невеликих общинах. Спочатку в общини об’єднувалися лише члени однієї сім'ї, тобто між ними існувала кровна спорідненість. Згодом общини стали утворюватись навколо певних територій. Завдяки цьому кількість людей в общинах постійно зростала, і вони почали перетворюватися в організовані поселення.    
</div>

<div class="space">
<div class="center">
<img src="1/Neanderthals_-_Artist's_rendition_of_Earth_approximately_60,000_years_ago.jpg" class="center" width="500px"/>
<p><i>Первісне стадо неандертальців<br> (людина близько 60 тисяч років тому, художнє зображення)</i></p>
</div>
</div>


Для того, щоб забезпечити своє існування, члени общини повинні були працювати - збирати їстівні рослини, полювати, заводити худобу. Знаряддя праці весь час змінювались,
общини розвивались, і згодом вони вже почали створювати іншу продукцію - посуд, прикраси, зброю. З часом цієї продукції стало занадто багато для однієї общини - почали з'являтися надлишки, які потрібно було реалізовувати. Тому в поселеннях з'являлись окремі люди, які не працювали разом з іншими, а займались лише обміном і торгівлею з іншими общинами. Ці люди почали зосереджувати у своїх руках продукцію та гроші, а тому вони мали великий вплив у суспільстві. До думки цих людей прислухалися у вирішенні повсякденних справ, вони також виступали суддями, якщо член общини порушував установлений порядок. Вони розподіляли продукцію між усіма членами общини, дбали про те, щоб усі були забезпечені їжею та житлом. Координація дій населення була особливо важливою під час війни, коли потрібно було діяти злагоджено для того, щоб захистити свою територію або завоювати нову. Так у суспільстві з'явилася <span class="p1">влада</span>. 


 <center><h5>Які причини виникнення держави?</h5> </center> 
 
 <ol>
<li>Необхідність управління суспільством, координація дій як кожної окремої особи, так і великих груп людей. При цьому способи управління потребували постійного вдосконалення, що було пов’язано з постійним розвитком виробництва, розподілом праці, зростанням кількості населення і розшаруванням суспільства на класи, наприклад, багаті-бідні, робітники-воїни.</li>         
<li>Необхідність підтримання в суспільстві порядку, створення правил поведінки і покарання тих осіб, які відмовлялись дотримуватися правил. </li>       
<li>Організація значних суспільних робіт, для виконання яких треба було об'єднати велику кількість людей. Для прикладу, такі великі групи потрібні були для побудови єгипетських пірамід.</li>
</ol> 

   <div class="space">
<div class="center">
<img src="1/Kheops-Pyramid.jpg" class="center" width="600px"/>
<p><i>Піраміда Хеопса, Єгипет </i></p>
</div>
</div>

 Першопочатковим призначенням держави був розподіл праці та її результатів</b>. Тобто готової продукції чи грошей між членами общини, координування дій общини. Згодом завданням держави стало забезпечення нормального, безконфліктного функціонування суспільства. І незважаючи на те, що сама держава постійно еволюціонує, її призначення залишається незмінним. Сьогодні, як і тисячі років тому, <b>призначення держави – це організація суспільства, забезпечення його розвитку</b>. 
 
<div class="alg-wrap">
<span class="alg">Запам’ятайте</span>
<div class="alg-text">
Для демократичних держав сьогодні найвищою цінністю є людина, її права та свободи. А тому захист кожної людини, її інтересів та її свободи, забезпечення її сприятливими умовами для розвитку та реалізації є першочерговим призначенням держави.      
</div>
</div>

<br>
 
Для виконання такого глобального завдання держава виконує багато функцій, які можна розділити на окремі групи. 
<center><h5>Функції держави</h5</center>
<ul>
<li>Серед них варто назвати <b>економічну</b>, адже держава забезпечує нормальне функціонування і розвиток економіки.</li>
<li> <b>Cоціальну</b>, яка полягає в задоволенні соціальних потреб людей та підтримці необхідного рівня життя, що включає достатню оплату праці, стипендії та пенсії.</li>
<li>Наступною функцією держави є <b>політична</b>. Вона проявляється в охороні незалежності та суверенітету, а також в забезпеченні державної безпеки.</li> 
<li>Ще однією важливою функцією держави є <b>ідеологічна</b>, адже саме держава повинна сприяти поширенню культури та освіти серед населення, а також розвитку науки.</li> 
<li>Збереження природи та раціональний розподіл природних ресурсів становлять <b>екологічну</b> функцію держави. </li>
<li>І, звичайно ж, кожна держава повинна охороняти права та свободи її мешканців. Ця функція називається <b>охоронною</b>. </li> 
 