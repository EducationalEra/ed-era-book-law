# Політичні режими

Держава виконує свої функції через систему власних органів. Діяльність цих органів, їхня
структура та взаємодія із населенням визначають політичний режим держави.        
Політичний режим часто пов’язують із формою правління держави: республіканською або
монархічною. Проте це не однакові поняття, і монархії часто є більш демократичними за
своєю суттю, ніж республіки. Форма правління визначає систему органів держави та їхній
зв’язок із суспільством, а політичний режим, у свою чергу, визначає як саме органи влади
упорядковують відносини між людьми, а також як саме здійснюється вплив на
суспільство.        

<div class="eoz-wrap">
<span class="eoz">Визначення</span>
<div class="eoz-text">
<b>Політичний режим</b> – це характер політичного життя в державі, спосіб
функціонування політичної системи суспільства, а також система способів
здійснення влади.
</div>
</div>

Політичний режим формується завдяки зусиллям багатьох суб’єктів політичного процесу,
і не завжди встановлюється законами. Так, конституція може проголошувати
демократичний режим, однак реально існуючі відносини, що складаються між особою ,
суспільством і державою насправді вказуватимуть на авторитарність чи тоталітарність
держави. Політичний режим залежить від пріорітетних завдань держави: захисту прав
країни чи захисту прав однієї особи. Те, в якій мірі держава визнає права людини і
громадянина, та те, в якій мірі вона відображає їх у своїх законах і чи слідкує за їх
реалізацією, визначає форму політичного режиму.     
Також на неї впливає розвиненість судової системи, розподіл влади між органами
держави, взаємозв’язок органів держави між собою та із народом, наявність чи відсутність
опозиції до правлячої партії, а такоє наявність чи відсутність офіційної ідеалогії.        
Традиційно виділяють три основні політичні режими: тоталітарний, авторитарний і
демократичний.      

