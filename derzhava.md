# Держава
<div class="space">       
Якщо ви відкриєте будь-який підручник із правознавства, то знайдете там кілька
визначень, які можуть відрізнятись одне від одного. Дійсно, дати точне визначення державі
дуже складно, і на це є різні причини. 
</div>

<div class="space">
<div class="center">
<img src="1/1-12_Political_Color_Map_World.png" width="400px" class="center"/>
<p><i>Політична карта світу</i></p>
</div>
</div>

<div class="space"> 
<p>По-перше, <span class="p1">Держава – це форма організації
суспільства</span>. Вона не лише керує суспільством, але й сама залежить від нього та від усіх
економічних, політичних та соціальних процесів, які в ньому відбуваються. Кожного дня
суспільство еволюціонує, і держава змінюється разом із ним. Тому подеколи вона є такою ж
непередбачуваною, як і саме суспільство.</p> <p>По-друге, сьогодні у світі існує величезна кількість
держав, а саме <span class="p1">193</span> незалежні держави та кілька територій. Усі вони відрізняються між
собою, і особливо це помітно, якщо порівнювати європейські держави з, наприклад,
державами Африки чи Азії. На перший погляд, між ними важко знайти щось спільне, і це ще
більше нас заплутує.</p> <p>По-третє, ми всі знаємо, що держава виконує певні функції, проте часто
ці функції залишаються для нас невидимими, або ж ми просто не звертаємо на них уваги.</p> <p>Ці
та інші причини заважають нам бути об’єктивними та неупередженими в оцінюванні
держави, а тому ми часто не можемо до кінця зрозуміти її суть та її процеси.        
Насправді ж держава – це просто величезна машина для управління суспільством, а
тому це дійсно складне соціальне явище. І для того, щоб дати їй точне визначення, нам
потрібно для початку визначити її особливості.    </p>      
<p>Отже, усі держави світу, незалежно від того, чи вони європейські, чи африканські, все
ж таки мають схожі ознаки. </p>     
</div>

<div class="space">
<div class="center">
<img src="1/Ukraine_Border.JPG" width="400px" class="center"/>
<p><i>Румунсько-український кордон на автошляху E85</i></p>
</div>
</div>
    
<div class="space"> 
Першою такою ознакою, яка наблизить нас до розуміння сутності держави, є
наявність у неї території. Ця територія завжди обмежується кордонами, які не можна
перетнути без спеціального дозволу – візи. Окрім зовнішніх кордонів, кожна держава має ще
й внутрішні – вона поділяється на менші території, які називаються адміністративно-
територіальними одиницями. Для прикладу, в Україні такими одиницями є області. Поділ
держави на менші шматочки потрібен для ефективнішого функціонування кожного з них. В
ідеальній демократичній державі, до якої прагне і Україна, проблеми та потреби кожної
області вирішуються безпосередньо в цій області. Так, кожну проблему можна вирішити
вдвічі швидше, ніж якби ми чекали рішення від Президента чи Верховної Ради.     
Проте для повноцінного існування державі замало лише території – на цій території
повинно проживати населення. При цьому між населенням та територією виникає зв’язок,
який ми називаємо громадянством.
</div>
<p> </p>
<div class="alg-wrap">
<span class="alg">Запам’ятайте</span>
<div class="alg-text">
Громадянин завжди наділяється певними правами
(наприклад, правом на освіту чи правом на житло) та може користуватися захистом своєї
держави (звернутись у суд чи в консульство, якщо перебуває за кордоном). Проте натомість
він виконує свої зобов’язання перед державою (платить податки, проходить військову
службу).       
</div>
</div>
<p> </p>


<div class="space">
<div class="center">
<img src="1/Emblem_of_the_Ukrainian_Ground_Forces.jpg" width="400px" class="center"/>
<p><i>Емблема Сухопутних військ України</i></p>
</div>
</div>
<p> </p>
<div class="space"> 
Другою ознакою держави є наявність публічної влади. До неї ми відносимо армію,
поліцію, чиновників, суди та всі інші органи, які можуть керувати населенням та стежать
за правопорядком. Усі ці органи мають свої повноваження, і з ними ми познайомимось дещо
пізніше. Така влада називається публічною, тому що представляє інтереси всього народу
(публічні інтереси) і діє на всій території.        
</div>
<p> </p>    
<div class="space">
<div class="center">
<img src="1/HD1458.jpg" width="400px" class="center"/>
</div>
</div>
<p> </p>
<div class="space"> 
Третя ознака – це наявність власної грошової системи. Кожна держава має власну національну валюту. В Україні це гривня, у Великій Британії – фунт стерлінгів, в Японії –
японська єна. Окрім національної валюти держави часто користуються й іншими, більш
поширеними, наприклад, доларом чи євро. Це дозволяє покращити та пришвидшити торгівлю з іншими державами, а, отже, розвиває економіку.   
</div>
<p> </p>
<div class="space"> 
<p>Четверта ознака, яка характерна для кожної держави світу – це наявність власної системи податків. Звичайно, податки в кожній державі різні, проте вони потрібні для того, щоб держава виконувала свої функції. Адже за їх допомогою утримуються органи публічної влади, а також певні групи населення (наприклад, студенти отримують стипендію, а пенсіонери – пенсію).  </p>            
</div>
<p> </p>
<div class="space">
П’ята ознака – це тісний зв’язок із правом. Держава видає власні закони, вони є обов’язковими для всього населення, і за їхнє невиконання особа може бути покарана. Отже, право – це основа держави, і за допомогою права держава керує суспільством.           
</div>
<p> </p>

<div class="space">
І остання, шоста ознака є, мабуть, найважливішою. Всі ми чули про таке поняття, як суверенітет. Спробуймо зрозуміти, що воно означає. <b>Суверенна держава є визнаною іншими державами.</b>Без цього визнання вона не зможе довго існувати, тому що інші держави не будуть із нею співпрацювати. Тут варто наголосити, що дуже велика частина грошей потрапляє в державний бюджет саме за рахунок торгівлі з іншими державами. Також якщо держава є суверенною, то її кордони є непорушними для інших держав, та вони не можуть втручатись у її внутрішні справи. Це означає, що ніхто не може просто так відібрати територію іншої держави чи будь-яким чином зашкодити її населенню.  
</div>
<div class="alg-wrap">
<span class="alg">Запам’ятайте</span>
<div class="alg-text">
Cуверенітет означає незалежність та самостійність держави.        
</div>
</div>
<p> </p>
<div class="space">
<div class="center">
<img src="1/29373-FX-8-0-4-0-0-0.jpg" width="400px" class="center"/>
<p><i>Конституція України</i></p>
</div>
</div>
    
<div class="space">     
Отже, <b>держава – це форма організації суспільства, яка має власну відокремлену територію, грошову та податкову систему, яка має нерозривний зв’язок із правом, наділена суверенітетом та функціонує в особі своїх державних органів (публічної влади).</b>      
</div>

<div class="space">
І наостанок, запам’ятайте, що <b>поняття «держава» та «країна» не є синонімами</b>. Термін «держава» є значно вужчим, адже має лише правове значення. Натомість поняття «країна» має багато інших значень, наприклад, географічне – гірська країна.
</div>


