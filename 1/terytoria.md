#Територія
<p>Перші форми організації суспільства будувалися на основі кровного споріднення. Зі збільшенням населення та, часто, з переходом від кочівного способу життя до осілого виникає нова форма організації суспільства &ndash; держава із визначеною територію, в межах якої поширювалася її влада. Така форма була досконалішою. Показово, що тривалість життя кочівних держав (&laquo;держав без територій&raquo;), наприклад Монгольської імперії, була незначною, а останні такі держави зникли ще у ХVIII ст.</p>
<p>Потребу в території для створення держави можна продемонструвати на прикладі Ізраїлю: єврейський народ не мав власної держави до тих пір, поки міжнародне співтовариство не дійшло консенсусу (згоди) щодо виділення йому території для створення у 1948 році незалежної держави. </p>
<p>В сучасному світі подібна ситуації теоретична також можлива: тривалий час тривають дискусії щодо виділення території для створення курдським народом держави Курдистан. Але це малоймовірно, адже сьогодні курди проживають на території чотирьох незалежних держав (Туреччини, Сирії, Ірану та Іраку), які не бажають віддавати частину своєї території іншій державі.</p>
<p>Спочатку територія держави розглядалася виключно як суша. Втім, з освоєнням людиною води і повітря, ситуація змінилася. Сьогодні <strong>до території держави відносять: </strong></p>
<ul>
<li>суходіл;</li>
<li>водний простір;</li>
<li>повітряний простір;</li>
<li>надра та корисні копалини; </li>
<li>внутрішні й територіальні води (море або його частина).</li>
</ul>
<p><strong>Крім того, територією держави також вважається територія:</strong></p>
<ul>
<li>дипломатичних представництв (наприклад, посольств)</li>
<li>морських та повітряних суден (кораблі, літаки тощо) під прапором чи знаком держави.</li>
</ul>
<p>Відомою є історія із Джуліаном Ассанжем (засновник WikiLeaks), який вже понад 5 років переховується на території посольства Еквадору в Лондоні (Великобританія). Фактично, правоохоронці не можуть зайти на територію посольства, бо воно є територією іноземної держави &ndash; Еквадору.</p>
<p><em><u>Юридичне значення</u></em><u> території держави полягає в тому, що саме в межах державних кордонів здійснюється державна влада.</u> Кордони держав спочатку формувалися на підставі етнічних меж (меж розселення народів) та з урахуванням географічних факторів (кордони часто проходять по річках чи горах). Численні війни призвели до того, що етнічні межі рідко збігаються з державними кордонами (в першу чергу, на Африканському континенті), що призводиться до конфліктів, а іноді &ndash; війн.</p>
<p>Територія держави не завжди суцільна: штат Аляска не має спільного кордону із рештою території США (аналогічно Калінінградська область Росії &ndash; і решта РФ, острів Корсика &ndash; і решта Франції).</p>